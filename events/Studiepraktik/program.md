Kære studiepraktikanter!

Vi glæder os til at se jer på onsdag. Vi har oprettet en Facebook-gruppe,
hvor I kan dele kommentarer, indtryk, billeder og produktioner, som måtte opstå
 under jeres tre dage her. https://www.facebook.com/groups/1625149904400818/
  Håber, I vil joine os der!

Hvis I bruger Instagram, så brug endelig vores Hashtags: #kbhuni, #datalogiKU
eller #scienceKU

Vi har et klassesæt med bærbare PC’er, så I forventes ikke selv at medbringe
egen PC. Medbring gerne en madpakke, hvis I ikke vil betale for maden i KUs
kantiner. En sandwich koster ca. 30 kr, en tallerken fra buffet’en ca. 40-45 kr.


## Onsdag den 21. oktober skal I møde kl. 8.45
Universitetsparken 5, 2100  Kbh. Ø, også kaldet HC Ørsteds Instituttet.
Offentlig transport: Fra Nørreport Station tager I bus 150S, 173E, 184, 185
 eller 42. Stå af, når højttaleren annoncerer Universitetsparken.

Gå ind ad den røde port i den nordlige ende af HC Ørsteds Instituttet,
som er et stort kompleks af tre højhuse med noget lavt byggeri imellem.
Her står vi klar til at tage imod jer. Vi kan kendes på vores sorte t-shirts,
hvorpå der står Danmark har brug for dataloger.

Lokale: HCØ: S11
09-10.00       Studieleder Torben Mogensen byder velkommen og giver en intro
               om studiets opbygning m.v.
10-10.30       Lektor Ken Friis Larsen giver en mini-forelæsning om ’privacy’
10.30 – 10.45  Lille pause
10.45 – 11.45  Christopher og Andrea fortæller om studiemiljøet på DIKU
11.45 – 12.30  Frokost i August Krogh Kantinen – evt. efterfulgt af lille
               rundvisning forbi DIKU-bygningen.
12.30 – 14.30  Øvelser i algoritmik, kryptering og problemløsning ved DIKUs
               gymnasietjeneste.


## Torsdag den 22. oktober på Søndre Campus.
Lokale: KUA, Søndre Campus    Lokale: 27.0.49
9-11          Intro til fagpakker i algoritmik og dataanalyse ved
              gymnasietjenesten – der er bestilt sodavand.
11-11.45      Forelæsning ved professor Pernille Bjørn om
              Human-Computer Interaction
11.45-12.30   Frokost i KUA-kantinen
12.30 – 14.30 Demo af HCC-forskningslabs v/PhD studerende Aske Mottelson
              og Paul Strohmeier


## Fredag den 23. oktober på Nørre Campus:
August Krogh Bygningen, Universitetsparken 13.  Aud 03 kl. 9-14.30.
9-11.45       Gymnasietjenesten afvikler en mini-hackathon, der går ud på at
              bygge apps i Scratch
11.45-12.30   Frokost i August Krogh kantinen
12.30-14.30   Afrunding – fremvisning af resultater i DIKUs bibliotek.
Fra kl. 14.30 Besøg på Cafeen? Det er helt frivilligt! Øl og stærkere sager
              udskænkes kun til personer over 18 år!
