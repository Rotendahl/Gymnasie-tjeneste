# SRP/Studieområdeprojekt workshop
På Datalogisk Institut ved Københavs Universitet afholder vi workshops dage hvor
der bliver fortalt om forskellige emner inden for datalogi som du kan indrage i
din SRP/SRO. I tilmeldingen kan du opskrive dig til de oplæg som du gerne vil
følge.


## Kryptering og bitcoins
Dette oplæg retter sig til folk der skriver i matematik A og informatik.

Oplægget kommer ind på 2 emner.

    * Kryptering:
      Med moderne kryptering kan to mennekser der aldrig har mødt hinanden
      snakke sammen sådan at en trejdepart der lytter med ikke kan forstå
      noget af det der bliver sagt. Det system bruger alle hver dag når
      de går på facebook, netbank, osv.
      Hele systemet er bundet op på den gren af matematik der hedder
      "Talteori".

    * Bitcoins:
      Den anden del af oplægget viser hvordan de algoritmer der bliver brugt
      i kryptering også kan anvendes til at bygge en digital valuta der ikke
      er bundet op på en nationalbank men matematik istedet.



## Algoritmer
Dette oplæg retter sig til folk der skriver i matematik A og informatik.

Algoritmer kan beskrives som en slags "opskrift" til hvordan man løser et
givet problem. Dette gør at vores hverdag er fyldt med algoritmer, især
på internettet. Oplægget vil specifikt omhandle:

    * Pseudokode:
      Den første del af oplægget vil vise hvordan notationen for algoritmer
      ser ud, og hvordan man skriver en algoritme.

    * Bevisførelse:
      Den anden del af oplægget vil fokusere på hvordan man beviser en
      algoritmes korrekthed og køretid. Dette er vigtigt når man har flere
      løsninger til det samme problem, og man skal finde den bedste løsning.

Programmeringserfaring er ikke påkrævet, men vil hjælpe på forståelsen af den
første del af oplægget.

## Machine Learning
At programmere en computer til at gøre 1 ting stabilt er forholdsvis ligetil,
men hvordan for vi computeren til at lære og forbedre sig efterhånden som den
løser det pågældende problem? Her kommer Machine Learning ind i billedet, vi
vil under dette emne forklare og fremvise tilfælde hvori Machine Learning er
helt essentielt. Derudover vi vil gennemgå de forskellige machine learning
metoder, fra decision trees til clustering, samt forklare hvilken fordele de
forskellige fremgangsmåder indeholder.



## Projektledelse
At styre et størrere IT-projekt er ikke altid lige nemt, og IT projekter variere 
meget fra andre typer projekter, I at man ikke kan detaljestyre udviklingen på 
samme niveau som de fleste er vandt til indenfor projektledelse. Dette, og andet, 
leder til et antal meget gennemgående faldgrupper, som kan ungås hvis man kender
til dem. Vi vil under dette emne gennemgå nogle af de mest benyttede typer af 
projektledelse indenfor IT, og der hvor der oftest sker fejl. Med specifikt 
henblik på offentlige fejlfyldte IT projekter såsom Rejsekortet, vil vi sætte
fokus på hvor det gik galt, og hvad de kunne have gjort anderledes.


## Interaktionsdesign
Interaktionsdesign er disciplinen indenfor IT udvikling, som sørger for at mennesker 
kan benytte dine produkter som tiltænkt. Vi vil under dette emne gennemgå en række 
basisprincipper indenfor interaktionsdesign, og lærer jer hvordan I benytter dem. 
Dette inkludere test af produkter, spørgeskemaer og analyse af websider med fokus 
på brugervenlighed.


## Information Retrieval
Vi vil under dette emne snakke om automatiseret data analyse og indsamling,
dette emne dækker over flere analyse processer og data indsamling som man ikke
umiddelbart kunne forstille sig kunne gøres automatisk. Såsom hvorledes Google
ranker deres søgeresultater således at brugeren sjældent skal kigge mere end
10 resultater igennem før de finder hvad de søger. Eller hvorledes det er
muligt at få et program til at analysere f.eks. tweets og finde ud af hvorvidt
et stykke tekst er positivt eller negativt stemt over for det emne det
beskriver.



## Teoretisk datalogi
Oplægget her handler om hvilke begrænsninger computere har, f.eks hvilke
problemer kan en computer ikke løse. Hvad kan DNA og kvante computere som
normale computere ikke kan.
Oplægget vil komme ind på hvordan man kategoriserer problemer og analyserer
deres løsninger.
