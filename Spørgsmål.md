## Spørgsmål 1
Et CPR-nummer er som bekendt af formen DDMMÅÅ-XXXX, hvor XXXX er et løbenummer.
En kontrolsum gør, at kun ca. 5,4% af løbenumrene er gyldige.
Hvor mange CPR-numre kan der findes i alt?

    a) ca.   5.500.000.
    b) ca.  20.000.000.
    c) ca.  55.000.000.
    d) ca, 365.000.000.

-------


## Spørgsmål 2
En journalist er kommet i tvivl om hvorvidt flodheste nogle gange er kødædende.
Hvilken af følgende (sande) oplysninger kunne afgøre spørgsmålet?

    a) Der er ingen vilde flodheste i Danmark.
    b) Løver er bange for flodheste.
    c) Flodheste i Zoologisk Have får kun grøntsager.
    d) Man kan ride på en tam flodhest.
    e) Flodheste har skarpe tænder.
    f) Ingen af oplysningerne kan bruges.

----

## Spørgsmål 3
En app på din smartphone har adgang til det åbne internet, dine GPS-koordinater,
din acceleration og et kompas. Hvilken af følgende oplysninger kan app'en helt
sikkert ikke regne sig frem til?

    a) Temperaturen udendørs.
    b) Din nuværende hastighed.
    c) Nummerpladen på den bil, du befinder dig i lige nu.
    d) Din nuværende højde over havoverfladen.
    e) Om du ofte kører på cykel.
    f) Hvor langt du er fra Aarhus.


---

## Spørgsmål 4
Lagerplads på computere måles i de voksende enheder kilo, mega, giga og tera,
hvor man ganger med 1024 i hvert skridt. Nogle producenter "snyder" dog og
ganger kun med 1000. Hvad er den reelle forskel på 1 terabyte, hvis
producenterne snød mest muligt?

    a) ca.    1%
    b) ca.   10%
    c) ca,  100%
    d) ca, 1000%

---

## Spørgsmål 5
Hvad er en cookie?

    a) En tilladelse til at en webserver hæver et bestemt beløb på din konto.
    b) En ulovlig overvågning af din adfærd på nettet.
    c) En almindelig møde at lave virusbekæmpelse på.
    d) En oplysning som en webserver kan skrive og læse på din harddisk.
    e) Et program, der kører i baggrunden på din computer.


---

## Spørgsmål 6
Du er nået til bonusrunden i et gameshow på TV2. Hvilket af følgende tilbudte
slutspil bør du vælge, hvis du i gennemsnit gerne vil få den største bonus?

    a) Du smider en mønt på gulvet og før 100 hvis den viser plat, ellers
    ingenting.

    b) Du trækker et kort fra et almindeligt spil (52 kort) og får 300 kr hvis
    det er en hjerter, ellers ingenting.

    c) Du smider to mønter på gulvet og får 300 kr hvis de lander med
    forskellige sider opad, ellers ingenting.

    d) Du drejer et lykkehjul med tallenen fra 1 til 13 og får 1000 kr hvis den
    ender på det ene tal du valgte på forhånd, ellers ingenting.

    e) Du slår med en terning og får 700 kr hvis det bliver en sekser, ellers
    ingenting.


---

## Spørgsmål 7
Information vil være fri, siger nogen, men er det altid klogt? Hvilken af
følgende oplysninger er den dummeste at offentliggøre på sin hjemmeside?

    a) IP-adressen på den sidste person, der har besøgt din hjemmeside.
    b) Nummeret på din bankkonto.
    c) Adgangskoden til dit WiFi netværk.
    d) De NemID kombinationer, som du allerede har brugt.
    e) Datoen for din sidste Facebook opdatering.


---

# Spørgsmål 8
Der er ca. 7 milliarder mennesker i verden. Med en passende antagelse om, hvor
meget et stående menneske fylder, hvad er så det mindste af følgende steder,
hvor hele verdens befolkning realistisk kan stå?

    a) Rådhuspladsen i København (29,000 m2)
    b) Langeland (284 km2)
    c) Bornholm (589 km2)
    d) Sjælland (7,000 km2)
    e) Island (100,000 km2)
    f) Grønland (2,000,000 km2)


---

## Spørgsmål 9
Hvilken slags tal findes ikke?

    a) Et lige primtal.
    b) Et ulige kvadrattal.
    c) Et primtal, der også er et kvadrattal.
    d) Et kvadrattal, der også er et kubiktal.
    e) Et kubiktal, der også er et kvadrattal.


---

## Spørgsmål 10
En mand har to busstop uden for sit hus. Den ene bus kører til Fakta og den
anden kører til Netto. Begge busser kommer altid præcis, og de har forskellige
minuttal. Manden går ud på indkøb hver dag på et tilfældigt tidspunkt og tager
den første bus der kommer. Hvad kan ikke ske?

    a) Han kommer oftere til Netto end til Fakta.
    b) Han kommer oftere til Fakta end til Netto.
    c) Han kommer lige tit til Fakta og Netto.
    d) Han kommer aldrig til Netto.


----

## Spørgsmål 11
En kvinde går til bageren og ser, at der er ventetid ved de to kasser, der har
hver sin kø. Hun stiller sig op i den korteste kø. Vi antager, at en ekspedition
ved kassen kan tage vilkårlig (men ikke uendelig) lang tid. Hvad kan der ikke
ske, hvis bageren i stedet havde en fælles kø til de to kasser?


    a) Hun får en længere ventetid.
    b) Hun får en kortere ventetid.
    c) Alle skal vente længere.
    d) Ingen skal vente længere.


---


## Spørgsmål 12
Som bekendt er n! produktet af tallene fra n ned til 1, Fx er 4! = 4*3*2*1 = 24.
Hvad er det 13nde sidste ciffer i tallet 100!?

    a) 0.
    b) 1.
    c) 2.
    d) 3.
    e) 4.
    f) 5.
    g) 6.
    h) 7.
    i) 8.
    j) 9.


---

## Spørgsmål 13
Du er logget ind som kunde i en webshop og putter ting i din indkøbskurv. Efter
hvilke af disse hændelser vil din indkøbskurv i bedste fald være intakt, når du
igen logger ind på webshoppen?

    a) Du lukker pludselig din browser.
    b) Du slukker pludselig din computer.
    c) Du brænder pludselig din computer.
    d) Alle hændelserne kan efterlade indkøbskurven intakt.
    e) Ingen af hændelserne kan efterlade indkøbskurven intakt.

---
